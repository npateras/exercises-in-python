# exercises-in-python
Various exercises in Python.

Άσκηση 1
Γράψτε ένα πρόγραμμα σε Python το οποίο να υλοποιεί ένα παιχνίδι Bingo για 100 παίκτες. Ο κάθε παίκτης διαλέγει μια πεντάδα αριθμών από το 1 ως το 80 και ο υπολογιστής “αναγγέλει” αριθμούς (χωρίς επανάληψη) μέχρι κάποιος να βρει τους πέντε αριθμούς. Επαναλάβετε το παιχνίδι 1000 φορές ώστε να βγει ο μέσος όρος του πόσοι αριθμοί πρέπει να αναγγελθούν ώστε να έχουμε Bingo.

Άσκηση 2
Γράψτε ένα πρόγραμμα σε Python το οποίο παίρνει από τον χρήστη μία δεκάδα αριθμών και ενημερώνει τον χρήστη το ποια μέρα του μήνα θα είχε τις περισσότερες επιτυχίες στο KINO. Μία επιτυχία είναι να έχει ο χρήστης πάνω από 4 αριθμούς της λίστας του. Χρησιμοποιείστε τα web services όπως στο μάθημα https://www.opap.gr/web-services

Άσκηση 3
Γράψτε ένα πρόγραμμα σε Python το οποίο παίρνει ένα κείμενο από το χρήστη και κάνει κρυπτογράφηση με το ROT13 μόνο για τους χαρακτήρες του κειμένου.

Άσκηση 4
Γράψτε ένα πρόγραμμα σε Python το οποίο παίρνει σαν είσοδο από το χρήστη έναν ακέραιο και τον μετατρέπει σε λατινική μορφή (Οι αριθμοί είναι μέχρι 1000000).

Άσκηση 5
Γράψτε ένα πρόγραμμα σε Python το οποίο παίρνει σαν είσοδο από το χρήστη το προφίλ ενός χρήστη στο Twitter και στη συνέχεια εμφανίζει τη δημοφιλέστερη λέξη των 10 τελευταίων tweets

Άσκηση 6
Γράψτε ένα πρόγραμμα σε Python το οποίο παίρνει σαν είσοδο από το χρήστη μήνα και χρόνο και εμφανίζει το ημερολόγιο εκείνου του μήνα στη μορφή:
January 2018
S\tM\tT\tW\tT\tF\tS
\t01\t02\t03...

Άσκηση 7
Γράψτε ένα πρόγραμμα σε Python το οποίο δεδομένης της τρέχουσας μέρας (πχ Δευτέρα 8/1/2018) υπολογίζει πόσες Δευτέρες θα υπάρξουν τα επόμενα 10 χρόνια που θα είναι η όγδοες του εκάστοτε μήνα. (Δεν μπορεί να γίνει χρήση της calendar)

Άσκηση 8
Γράψτε ένα πρόγραμμα σε Python το οποίο δημιουργεί μία λίστα με 30 τυχαίους θετικούς και αρνητικούς ακέραιους αριθμούς στο (-30,30). Το πρόγραμμά σας θα πρέπει να σας επιστρέφει τους συνδυασμούς τριάδων από τη λίστα που έχουν άθροισμα μηδέν ή ότι δεν υπάρχει τέτοιος συνδυασμός.

Άσκηση 9
Γράψτε ένα πρόγραμμα σε Python το οποιο μεταφράζει τη γλώσσα Brainfuck. Για τη γλώσσα αυτή υπάρχουν μόνο μία registry με 30000 θέσεις και οι χαρακτήρες +-.,[]<> οι οποίοι σημαίνουν::

< μετέφερε τον δείκτη δεδομένων μία θέση αριστερά
> μετέφερε τον δείκτη δεδομένων μία θέση δεξιά
+ αύξησε την τιμή του τρέχοντος δείκτη δεδομένων κατά ένα
- μείωσε την τιμή του τρέχοντος δείκτη δεδομένων κατά ένα
. εμφάνισε την τιμή του τρέχοντος δείκτη δεδομένων σαν χαρακτήρα
, δέξου τον επόμενο χαρακτήρα σαν είσοδο για τον τρέχοντα δείκτη δεδομένων
[ αν η τιμή του τρέχοντα δείκτη είναι μηδέν, τότε μετακίνησε τον δείκτη εντολών στην ] που ταιριάζει.
] επέστρεψε τον δείκτη εντολών στην [ που ταιριάζει.

Άσκηση 10
Γράψτε ένα πρόγραμμα σε Python το οποίο διαβάζει ένα κείμενο από ένα αρχείο το οποίο ορίζει ο χρήστης. Στη συνέχεια, από το κείμενο κρατάμε μόνο τις λέξεις σε πεζά και αποθηκεύονται όλες οι τριάδες των λέξεων όπως εμφανίζονται. Στο τέλος, ο υπολογιστής διαλέγει μία τριάδα λέξεων στην τύχη και αρχίζοντας από αυτήν φτιάχνει κείμενο 200 περίπου λέξεων. Για να φτιάξει το κείμενο, κρατά τις 2 τελευταίες λέξεις της τριάδας ώστε να δει αν υπάρχει αυτή τριάδα που να ξεκινά από αυτές τις δύο λέξεις και την προσθέτει στο κείμενο. Αν υπάρχουν πάνω από μία τριάδες, τότε επιλέγει μία από αυτές στην τύχη.

Άσκηση 11
Γράψτε ένα πρόγραμμα σε Python το οποίο παράγει ένα τετράγωνο 100*100 το οποίο αποτελείτε από τυχαίους κεφαλαίους λατινικούς χαρακτήρες. Στην συνέχεια χρησιμοποιήστε σαν λεξικό ένα αρχείο το οποίο θα σας δώσει ο χρήστης (μία λέξη ανά γραμμή) ώστε να επιστρέψετε τις λέξεις του λεξικού που περιέχονται οριζόντια ή κάθετα στο τετράγωνο που φτιάξατε.

Άσκηση 12
Γράψτε ένα πρόγραμμα το οποίο παίρνει από το χρήστη ως είσοδο μια λίστα στη μορφή [x1, x2, x3, ..., xn]. Υπολογίστε το τελευταίο δεκαδικό ψηφίο της παράστασης x1 ^ (x2 ^ (x3 ^ (...(x(n-1) ^ xn))). Προσέξτε γιατί οι αριθμοί μεγαλώνουν πάρα πολύ γρήγορα. Παράδειγμα:

f([937640, 767456, 981242])=0
f([123232, 694022, 140249])=6


Άσκηση 13
Γράψτε ένα πρόγραμμα το οποίο παίρνει σαν είσοδο από το χρήστη, έναν αριθμό n που εκφράζει το πλήθος των ψηφίων, και s το άθροισμα των ψηφίων. Το πρόγραμμά σας επιστρέφει πόσοι αριθμοί n ψηφιών των οποιών τα ψηφία είναι σε αύξουσα σειρά, το άθροισμά τους είναι s.

 

Σχόλιο: Όταν η εκφώνηση ζητάει είσοδο λίστα, δεν ζητάτε τα στοιχεία ένα ένα από το χρήστη
